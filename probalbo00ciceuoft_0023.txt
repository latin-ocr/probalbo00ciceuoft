SECTIONS 4—12. 13

Pompeium, quod ei facere non licuerit3 quod gravius est,
quam si id factum ab eo diceret, quod non oportuisset. Est
enim aliquid, quod nou oporteat, etiamsi licet ; quicquid vero
non licet, certe non oportet.

IV. Hic ego nunc cuncter sic agere, iudices, non esse fas
dubitari, quin, quod Cn. Pompeium fecisse constet, id non
solum licuisse, sed etiam decuisse fateamur? 9. Quid enim
abest huic homini, quod si adesset, iure haec ei tribui et
concedi putaremus? Ususne rerum? Qui pueritiae tempus
extremum principium habuit bellorum atque imperiorum
maximorum, cuius plerique aequales minus saepe castra
viderunt, quam hic triumphavit, qui tot habet triumphos,
quot orae sunt partesque terrarum, tot victorias bellicas, quot
sunt iu rerum natura genera bellorum. An ingenium P Cui
etiam ipsi casus eventusque rerum non duces, sed comites
consiliorum fuerunt, in quo uno ita summa fortuna cum
summa virtute certavit, ut omnium iudicio plus homini quam
deae tribueretur. An pudor, an integritas, an religio in eo,
an diligentia umquam requisita est Ρ Quem provinciae nostrae,
quem liberi populi, quem reges, quem ultimae gentes
castiorem, moderatiorem, sanctiorem non modo viderunt, sed
aut sperando umquam aut optando cogitaverunt? 10. Quid
dicam de auctoritate? quae tanta est, quanta in his tantis
virtutibus ac laudibus esse debet. Cui senatus populusque
Romanus amplissimae dignitatis praemia dedit non postulanti,
imperia vero etiam recusanti, huius de facto, iudices, ita
quaeri, ut id agatur, licueritne ei facere, quod fecit, an vero
non dicam non licuerit, sed nefas fuerit (contra foedus enim,
id est contra populi Romani religionem et fidem, fecisse
dicitur), non turpe populo Romano, n0n[ne] vobis?
V. 11. Audivi hoc de parente meo puer, cum Q. Metellus
L. f. causam de pecuniis repetundis diceret, ille vir, cui
patriae salus dulcior quam conspectus fuit, qui de civitate
decedere quam de sententia maluit—hoc igitur causam dicente
cum ipsius tabulae circumferrentur inspiciendi nominis causa,
fuisse iudicem ex illis equitibus Romanis gravissimis viris
neminem, quin removeret oculos et se totum averteret, ne
forte, quod ille in tabulas publicas retulisset, dubitasse

ffisquam, verumne an falsum esset, videretur; nos Cn.
{ompei decretum [iudicium] de consilii sententia pronuntia-
tum recognoscemus, cum legibus conferemus, cum foederibus,
omnia acerbissima diligvntia perpendemus? 12. Athenis
aiunt cum quidam. apud eos qui sanvte graviterque vixisset,
testinnonium publice dixisset ev, ut nuos Graecorum est,
iurandi causa ad aras accederet, una voce omnes iudices, ne

Β

