SECTIONS 12â€”19. 15

teneri, quem populus Romanus inauditis honoribus singu-
laribusque decorasset, si nunc apud nos id, quod is fecisset,
contra foedus factum diceretur, quis audiret? Nemo profecto.
Mors enim cum extinxisset invidiam, rcs eius gestae sem-
piterni nominis gloria niterentur. Cuius igitur audita virtus
dubitationi locum non daret, huius visa atque perspecta
optrectatorum voce laedatur?

VII. 17. Omittam igitur Pompeium iam oratione mea
reliqua, sed vos, iudices, animis ac memoria tenetote. De
lege, de foedere, de exemplis, de perpetua consuetudine
civitatis nostrae renovabo ea, quae dicta sunt. Nihil enim
mihi novi, nihil integri neque M. Crassus, qui totam causam
et pro facultate et pro fide sua diligentissime vobis explicavit,
neque Cn. Pompeius, cuius oratio omnibus ornamentis
abundavit, ad dicendum reliquit. Sed quoniam me recusante
placuit ambobus adhiberi hunc a me quasi perpoliendi quen-
dam operis extremum laborem, peto a vobis, ut me officii
potius quam dicendi studio hanc suscepisse operam ac munus
putetis. 18. Ac, priusquam adgrediar ad ius causamque
Corneli, quiddam de communi condicione omnium nostrum
deprecandae malivolentiae causa breviter commemorandum
videtur. Si, quo quisque loco nostrum est, iudices, natus,
aut si, in qua fortuna est nascendi initio constitutus, huno
vitae statum usque ad senectutem optinere deberet, et si
omnes, quos aut fortuna extulit aut ipsorum inlustravit labor
et industria, poena essent adficiendi, non gravior L. Cornelio
quam multis viris bonis atque fortibus constitui lex vitae et
condicio videretur. Sin autem multorum virtus, ingenium,
humanitas ex infimo genere et fortunae gradu non modo
amicitias et rei familiaris copias consecuta est, sed summam
laudem, honores, gloriam, dignitatem, non intellego, cur
potius invidia violatura virtutem L. Corneli quam aequitas
vestra pudorem eius adiutura videatur. 19. Itaque, quod
maxime petendum est, a vobis idcirco non peto, indices, ne de
vestra sapientia atque de vestra humanitate dubitare videar.
Est autem petendum, ne oderitis ingenium, ne inimici sitis
industriae, ne humanitatem opprimendam, ne virtutem
poeniendam putetis. Illud peto, ut, si causam ipsam per se
firmam esse et stabilem videritis, hominis ipsius ornamenta
adiumenta causae potius quam impedimento esse malitis.

VIII. Nascitur, iudices, causa Corneli ex ea lege, quam
L. Gellius Cn. Cornelius ex senatus sententia tulerunt3 qua
lege videmus satis esse sancti, ut cives Romani sint ii, quos
Cn. Pompeius de consilii sententia singillatim civitate
donaverit. Donatum esse L. Cornelium praesens Pompeius

